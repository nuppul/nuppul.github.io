---
title: Minä
date: '2019-08-16T22:37:31.000Z'
hero_image: ../images/nuppu3.jpeg
author: Nuppu Lehto
---

Olen Nuppu, kulttuuri- ja tapahtuma-alalla työskentelystä suuresti nauttiva alan opiskelija. Tein 15-kesäisenä ensimmäisen vapaaehtoiskeikkani Provinssin leirintäalueen siivouksessa, noukkien litteitä tölkkejä sateessa mutavellin seasta. Vaikka hommasta oli hohto kaukana, jokin siinä kiehtoi ja olin Provinssissa duunissa seuraavat neljä kesää erilaisissa tehtävissä. Kulttuuri- tai tapahtumatuotannon en tuolloin ajatellut käyvän ammatiksi lainkaan, mutta hyvä musiikki ja ihmiset yhdessä kiinnosti.

Kaikki kolme vuotta Seinäjoen Lukiossa odotin vain sen loppua, ja että pääsen muuttamaan Helsinkiin. Muutinkin heti lukiosta valmistuttuani löytääkseni itseni ja unelma-ammattini, sillä jatkokoulutuksesta, tai tulevaisuudesta ylipäätään, ei ollut tuolloin juuri minkäänlaista ajatusta. Jotain vain teki aina kovasti mieli järjestää. Pari vuotta erilaisissa porukoissa ja duuneissa palloiltuani kuulin, että tapahtumien järjestämistä voi opiskella. Tiesin vihdoin mihin hakea ja mitä halusin tehdä.

### Tehdessäni mitä tahansa keikasta musiikkivideoon, haluan osallistujien tuntevan olonsa turvalliseksi ja merkitykselliseksi. 

Kulttuurituotannossa ja tapahtumien tuotannoissa nautin ihmisten kohtaamisista, tiiviistä tunnelmasta, turvallisesta ja odottavasta ilmapiiristä, kihelmöinnistä ja ilosta. Niistä pitkistä työpäivistä ja -viikoista, jotka ottavat paljon mutta antavat tuhatkertaisesti enemmän. Paineen alla koen tekemiseni ja luovan ongelmanratkaisukykyni olevan parhaimmillaan. Hektinen tapahtumaympäristö on minulle koti.

![](/content/images/nuppu2.jpeg)

Kaikki portfolion kuvat ovat omiani.
